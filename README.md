# CodeCampus Mobile Dashboard

## Wat is dit project?
CodeCampus Mobile Dashboard is een mobiele app die verschillende programmeercursussen laat zien. Het is gemaakt met React Native en Expo. In de app kun je alle cursussen bekijken, filteren en sorteren.

## Wat ga je leren?
In dit project ga je:
1. Werken met een bestaand React Native project (niet vanaf nul beginnen)
2. Fouten (bugs) vinden en oplossen in mobiele code
3. Nieuwe functies toevoegen aan de app

## Hoe zit het project in elkaar?
Het project bestaat uit verschillende mappen:
- `components/`: Hier staan alle React Native componenten
- `data/`: Hier staat de informatie over alle cursussen
- `app/`: Bevat de schermen van de app voor Expo Router

## Hoe begin je?
1. **Fork het project**: Maak een kopie van dit project naar je eigen GitHub account
2. **Clone je fork**: Download je kopie naar je computer met GitHub Desktop
3. **Installeer de dependencies**:
   - Open een terminal in de projectmap
   - Voer uit: `npm install`
   - Voer ook uit: `npx expo install expo-router react-native-safe-area-context react-native-screens expo-linking expo-constants expo-status-bar`
4. **Installeer Expo Go app** op je telefoon (via App Store of Google Play)
5. **Start het project**:
   - Voer uit: `npx expo start`
   - Je ziet een QR-code in de terminal
6. **Bekijk de app**:
   - iOS: Scan de QR-code met je camera app
   - Android: Scan de QR-code met de Expo Go app
   - Alternatief: Typ 'a' voor Android emulator of 'i' voor iOS simulator (als deze geÃ¯nstalleerd zijn)
7. **Maak voor elke opdracht een aparte branch**: Zo houd je je werk netjes gescheiden

> **Troubleshooting tips:**  
> - Als je een foutmelding krijgt over "Metro bundler", voer dan `npx expo start --clear` uit
> - Zorg dat je telefoon en computer op hetzelfde WiFi-netwerk zijn aangesloten
> - Als de app niet wil laden, probeer de Expo Go app te sluiten en opnieuw te openen

> **Tip:** Sla je werk regelmatig op met commits en push deze naar GitHub!

## Wat moet je doen?
Je hebt twee hoofdtaken:

### 1. Fouten oplossen
De app zit vol met fouten die jij moet vinden en oplossen. Bijvoorbeeld:
- Missende imports
- Knoppen die niet werken
- Verkeerde informatie die wordt getoond
- Sorteerproblemen

### 2. Nieuwe functies maken
Daarna ga je nieuwe functies toevoegen aan de app:
- **Must-have**: Dingen die echt moeten werken (belangrijk!)
- **Should-have**: Handige extra's die de app beter maken
- **Could-have**: Coole functies voor als je tijd over hebt

## Hoe wordt je werk beoordeeld?
Voor elke opdracht zijn er tests die laten zien of jouw oplossing werkt. We zullen deze tests gebruiken om te kijken of je alles goed hebt gedaan.


## Na dit project kun je:
- Werken met React Native componenten
- Fouten vinden en oplossen in mobiele code
- Nieuwe functies maken in een bestaand mobiel project
- Werken met gegevens in een mobiele app
- Een app maken die er op verschillende apparaten goed uitziet

## Hulp nodig?
- [React Native documentatie](https://reactnative.dev/docs/getting-started)
- [Expo documentatie](https://docs.expo.dev/)
- [React Navigation](https://reactnavigation.org/docs/getting-started/)
- [React Native styling tips](https://reactnative.dev/docs/style)
